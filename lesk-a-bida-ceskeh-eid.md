# tl;dr
V Česku chybí funkční "online občanka". Chybí nástroj obdobné kvality, jako je OP kartička. Stát ji vydá, 
vybaví sadou bezpečnostních prvků. Já si určím, komu ji ukážu. Každý si mlže rozhodnout, zda ji chce vidět a 
jakou míru důvěry v ní vloží. V online světě stát začal (z donucení EU) vydávat elektornickou identitu, ale 
omezuje její užití. eIdentita by byla daleko prospěšnější, pokud by by fungovala srovnatelně s fyzickou občanou 
a stala se skutečnou "online občankou" 

# Identita
Identita má jedinou úlohu. Propojit historii se současností. Pokud nepotřebujete znát historii osoby nebo předmětu, 
nepotřebujete identitu. Pokud pro "teď a tady" máte potřebu ptát se na minulost, potřebujete identitu.

# Úloha státu
Primární úlohou moderního demokratického státu je poskytovat lidem službu dohledu nad dodržováním pravidel. Zákonodárce 
vzešlý z voleb v zastoupení občanů formuluje pravidla. Úředníci pravidla vykonávají. Soud rozhoduje, když dojde ke sporu.

# Role státem definované identity
Pokud má soud pomoci rozhodnout spor, musí v v první řadě vědět, kdo s kým se pře. A pro rozhodnutí musí posoudit 
minulé události, které vedly k sporné současnosti. Proto musí znát identitu zúčastněných. Už samotná identita může 
být předmětem sporu v případech "já nic, já muzikant".

# Vyšší přidaná hodnota a důvěra
Pokud chci poskytovat online služby s vyšší přidanou hodnotou, než zaslání zboží na dobírku, vyžaduje to vyšší míru důvěry.
Zásadním prvkem míry důvěry je spolehlivé určení "kdo je kdo". Ve fyzickém světě si řeknu o občanku. V online světě .....?
Není občanka, není důvěra, protože není koho u soudu žalovat, když se důvěra ukáže lichá.

# Kruh se uzavírá
Jako občan nemohu zvolit, kdy a komu ukážu svou "online občanku", protože zákon to neumožňuje. Jako poskytovatel 
služby se nemohu rozhodnout, jakou míru důvěry vložím v "online občanku", protože mi jí nikdo nemůže "ukázat".
Výsledkem je, že se ani nepokusím novou efektivní a přínosnou online službu s vysokou přidanou hodnotou zprovoznit, 
protože mi chybí rozumná míra jistoty, že mohu využít službu státu k ochrané svých práv.

# Rozuzlení
Banky po letech slepoty vůči online trhu s důvěrou připraví geniální plán. "Regulují nás, prudí nás s AML, tak 
si to užijeme po svém". Sepíší si zákon na míru a svou lobby ho prosadí. Zprivatizují si online identitu pro 
soukromoprávní užití a zároveň si zefektivní business, když si uzákoní, že pro plnění AML povinností identifikace klienta 
si mohou uživat prostředky, které si samy vyrobí. Vznikl tak zákon ve své podstatě zbytečný ba dokonce škodlivý. 
Fragmentuje, znepřehledňuje a křiví prostředí státem uznávane eIdentity. 

# Jak by to být mohlo
"Online občanka" použitelná bez překážek kdekoli, kde je zájem obou stran. Míra zákonných záruk státu za "online občanku" 
shodná s mírou zákonných záruk za fyzickou občanku = žádná explicitní garance. Banky nechť přijdou se svými prostředky 
pro identifikaci ale jako rovný s rovným s jinými možnými poskytovateli a pokud jim jsou kladeny povinnosti související 
s online dokládáním identity, pak jako každý jiný subjekt použijí tutéž "online občanku". 

> Ad slepota: již před lety jsme jako firma bankám radili - uchopte online identitu. Staňte se bodem důvěry v online světě.   

<a rel="license" href="http://creativecommons.org/licenses/by/4.0/"><img alt="Licence Creative Commons" style="border-width:0" src="https://i.creativecommons.org/l/by/4.0/80x15.png" /></a><br /><span xmlns:dct="http://purl.org/dc/terms/" property="dct:title">Lesk a bída české eIdentity</span>, jehož autorem je <span xmlns:cc="http://creativecommons.org/ns#" property="cc:attributionName">Luděk Rašek</span>, podléhá licenci <a rel="license" href="http://creativecommons.org/licenses/by/4.0/">Creative Commons Uveďte původ 4.0 Mezinárodní </a>.
