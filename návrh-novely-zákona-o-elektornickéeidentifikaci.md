# Zákon o elektronické identifikaci

**Nový paragraf**
§ 18a
Právo na elektronickou identifikaci

(1) Spoléhající osoba je oprávněna využít službu prokázání totožnosti držitele prostředku elektronické 
    identifikace prostřednictvím systému národního bodu. Spoléhající osobou je libovolná fyzická nebo právnická osoba 
    usazená na území ČR.

(2) Správce národního bodu stanoví technické podmínky pro využívání služby prokázání totožnosti spoléhající osobou. 
    Technické podmínky stanoví tak, aby žádná osoba nebyla diskriminována.  

(3) Spoléhající osoba 

   a) vyrozumí správce národního bodu o záměru využívat službu prokázání totožnosti držitele prostředku elektronické identifikace  
      správcem národního bodu s správce bez zbytečného odkladu umožní službu prokázání totožnosti spolehající osobě využívat;

   b) ve vyrozumění uvede on-line službu nebo jinou činnost, při nichž prokázání totožnosti s využitím elektronické identifikace    
      umožňuje, a úroveň záruky prostředku pro elektronickou identifikaci, kterou při prokázání totožnosti s využitím elektronické identifikace požaduje.

(4) Spoléhající osoba, která přestala umožňovat prokázání totožnosti způsobem podle odstavce 1, vyrozumí o této skutečnosti 
    bez zbytečného odkladu správce národního bodu.

(5) Vyrozumění podle odstavce 3 nebo 4 se činí prostřednictvím elektronické aplikace spravované správcem národního bodu.

(6) Správce národního bodu umožní spoléhající osobě využít službu prokázání totožnosti jednoho konkrétního držitele prostředku 
    elektronické identifikace

    a) nejméně 3x v průběhu 24 po sobě jdoucích hodin

    b) nejméně 10x v průběhu 30 po sobě jdoucích kalendářních dnů

(7) Správce národního bodu je oprávněn odmítnout poskytnutí služby prokázání totožnosti držitele prostředku 
    elektronické identifikace

    a) plošně všem spoléhajícím osobám pokud existuje důvodné podezření na ohrožení kybernetické bezpečnosti 
       systému národního bodu 

    b) takové spoléhající osobě, která opakovaně porušuje technické podmínky stanovené správcem národního bodu 
       podle odstavce 2 do doby, než spoléhající osoba uvede využívání služeb národního bodu do souladu s technickými podmínkami

(8) Držitel prostředku elektronické identifikace je oprávněn prokázat totožnost pomocí prostředku elektronické 
    identifikace prostřednictvém národního bodu pro využívání on-line služeb nebo jiné činnosti, kterou spoléhající osoba 
    uvedla ve vyrozumění dle odstavce 3**

...

§ 19
Působnost na úseku elektronické identifikace

(1) Ministerstvo

a) plní úkoly podle čl. 9 a 10 přímo použitelného předpisu Evropské unie upravujícího elektronickou identifikaci1),

b) plní úkoly jednotného kontaktního místa podle přímo použitelného předpisu Evropské unie upravujícího procesní opatření pro spolupráci mezi členskými státy v oblasti elektronické identifikace3),

c) kontroluje kvalifikované správce, kvalifikované poskytovatele a pověřené osoby,

d) vede evidenci udělených akreditací a jejich změn a zveřejňuje ji na svých internetových stránkách a

e) uchovává údaje vedené v evidenci vydaných prostředků pro elektronickou identifikaci kvalifikovaného správce, který ukončil činnost, a tyto údaje zpřístupní tomu, kdo osvědčí právní zájem na jejich zpřístupnění, nebo stanoví-li to zákon.

(2) Správa základních registrů

a) se vyjadřuje, zda systém elektronické identifikace žadatele o akreditaci umožňuje poskytnutí služby národního bodu,

b) na základě vyrozumění kvalifikovaného poskytovatele **a spoléhající osoby** umožní poskytnutí služby národního bodu a

c) upozorňuje kvalifikovaného správce na změny údajů v evidenci vydaných prostředků pro elektronickou identifikaci.

...

§ 23
Seznam kvalifikovaných správců a kvalifikovaných poskytovatelů **a spoléhajících osob**

(1) Správa základních registrů vede seznam kvalifikovaných správců usazených v České republice spolu s jimi vydanými prostředky pro elektronickou identifikaci a seznam kvalifikovaných poskytovatelů **a spoléhajících osob** usazených v České republice spolu s on-line službami nebo jinými činnostmi, při nichž umožňují prokázání totožnosti s využitím elektronické identifikace.

(2) Správa základních registrů zveřejňuje seznam podle odstavce 1 na svých internetových stránkách.

...

§ 27
Přechodná ustanovení

(1) Ten, kdo umožňoval prokázání totožnosti, které vyžaduje právní předpis nebo výkon působnosti, s využitím elektronické identifikace přede dnem nabytí účinnosti tohoto zákona a umožňuje toto prokázání totožnosti i ode dne nabytí účinnosti tohoto zákona, vyrozumí o této skutečnosti správce národního bodu do 6 měsíců ode dne nabytí účinnosti tohoto zákona. Ustanovení § 18 odst. 3 se použije obdobně.

(2) Po dobu 2 let ode dne nabytí účinnosti tohoto zákona lze umožnit prokázání totožnosti, které vyžaduje právní předpis nebo výkon působnosti, s využitím elektronické identifikace, při kterém se nepoužije kvalifikovaný systém.

**(3) Ustanovení §18a nabývá platnosti 1. dnem 7. měsíce po vyhlášení zákona ve sbírce**


### Důvodová zpráva
S rozvíjející se digitalizací společnosti je nezbytné umožnit v online světě využívat obdobných možností, 
které ve fyzickém světě poskytuje fyzický občanský průkaz. Online verze občanky, jak je zavedena v tomto paragrafu umožní 
vznik zcela nové třídy služeb s vysokou přidanou hodnotou, když poskytne spoléhajícím osobám údaje o identitě držitele prostředku 
pro elektornickou identifikaci. 





